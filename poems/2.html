<pre>
প্রকৃতির রুষ্ট রূপ
আনিসুজ্জামান 

ঝড় যেন-
বাতাসের বুকফাটা আর্তনাদ
কত দিনের জমে থাকা দীর্ঘশ্বাস।

চৈত্রের দিনে মাঠ ফাটা ,
সময়ের গল্প-
অপমান, আশা, আর প্রতীক্ষার স্মৃতি।

আমরা কবিতা লিখি ফুল নিয়ে,
স্রোতস্বিনী নদী নিয়ে, 
প্রিয়ার কোমল হাত নিয়ে
কিন্তু পাথরের জেদী চেহারা দেখে
কিছুই বলি না;
যেন কঠোরতা মানেই সৌন্দর্যহীনতা।

কেন লিখি না সেই নদীর কথা,
যে শুকিয়ে গেছে
লিখেছে নম্রতার পরাজয়—
পরাজিতের কোন ইতিহাস থাকে না
প্রকৃতি রুষ্ট হয় না,
সে শুধু সত্য বলে—
আর সত্যের কণ্ঠস্বর কখনো নরম নয়।

বিদীর্ণ মেঘেরও গল্প থাকে
নয় শুধু প্রথম বৃষ্টি ফোঁটার গল্প
লিখতে ভয় পাই কদার্য ও
রুক্ষতার ভাঁজে যা লুকিয়ে থাকে
শুধু হৃদয়বানের নয় 
হৃদয়হীনের গল্পও খুব হৃদয়বিদারক হয়
</pre>